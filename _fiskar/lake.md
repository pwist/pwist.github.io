---
title: Lake
layout: page
description: Lake
url: /fiskar/lake
---
# Lake

Lakens lek- och yngelområde sträckte sig före invallningen av sjön från den innersta delen av den nuvarande Larsmo-Öjasjön till skärgården i havet. Laken vandrande in till lekplatserna på hösten för att i leka i januari – februari under isen på sandiga, grynnor och branter. I våra dagar vandrar lakarna in från havet via sjöns fiskvägar eller dammluckor. Det finns fortfarande många goda yngelområden för lake i sjön. Yngelproduktionen och de följande årens lakbestånd är i hög grad beroende av surhetsförhållandena under yngelstadiet. Om vattnets pH-värde varit lågt i samband med romkläckningen eller yngeluppväxten på våren märks detta i fiskfångsterna som ”dåliga lakfångstår” efter 3-4 år. Lakfångsterna varierar alltså mycket från år till år. Fångsten minskade efter sjöns senaste surchock och fiskdöd år 2006 från ca 2,5 ton/år till nuvarande nivå, - ca 1 ton/år. 