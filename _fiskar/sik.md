---
title: Sik
layout: page
description: Sik
url: /fiskar/sik
---

# Sik
Före sjöns invallning på 1960-talet var området ett viktigt lekområde för såväl skärgårdssik, havslekande sik som vandringssik. Vandringssiken steg via sjön, upp i Kronoby- och Esse åar för att leka. Skärgårdssiken och den havslekande siken lekte på grunda, steniga områden, - t.ex. i Sandskata i Bredviken, i Norröströmmen i Öja och i Gertrudsströmmen och Hästgrundet i Larsmo. Under 2000-talet har siken igen hittat tillbaka in i sjön tack vare fiskvägarna i Gertruds, Bågast (Öja) och Storströmmen. Det finns uppgifter från lokala fiskare i området, om att siken leker i området nära Kronoby åmynning samt i området norr och öster om Hummelholmen i Lepplax. Sikyngelnotningar år 2012 bekräftade detta. Enligt uppgift från de som fiskar ingår det både vandringssik och skärgårdssik, s.k. Larsmosik, i fångsterna. Genetiska undersökningar av vuxna sikar från Larsmo-Öjasjön visade att de undersökta fiskarna var besläktade med vandringssik från såväl Isojoki och Lestijoki som med med sikar från Mickelsörarna. Sedan början på 2000-talet planteras det årligen ut 217.000 st en-somriga yngel av skärgårdsik (Larsmosik) i havsområdet utanför Larsmo-Öjasjön. Det är mycket troligt att dessa sikar även söker sig in i sjön för att leka på lämpliga grynnor där. Den nuvarande fångsten av sik i Larsmo-Öjasjön uppgår till ca 100 kg per år.