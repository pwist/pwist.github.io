---
title: Om sidan
bg: owl.jpg
layout: page
crawlertitle: Why and how this blog was created
permalink: "/om/"
summary: Om denna sida
active: about
lang: sv
---

## ÖSTERBOTTENS LANDSKAPSSJÖ

#### LARSMO-ÖJASJÖN. Areal: 85 km 2 Medeldjup: 2,3 m (max djup: 9 m i Larsmosjön; 10 m i Öjasjön) Strandlinjen: 403 km

#### Fiskarter: Gädda, abborre, lake, gös, siklöja, braxen, mört, id, sik, nors och löja

Larsmo-Öjasjön är belägen vid Bottenvikens kust, mellan städerna Karleby och Jakobstad. Sjön byggdes år 1962 för att tillgodose industrierna och staden Jakobstad med råvatten. Sjön uppdämdes från havet genom att man vallade in Kalvholmsfjärden, Hästöfjärden, Gloskärsfjärden och Korvskärsfjärden. År 1969 byggdes Öjasjön för att trygga råvattenförsörjningen i Karleby och industrierna där. Havsvikarna Jouxfjärden, Träskminneviken och Bredviken invallades med hjälp av dammbankar.

Larsmo- och Öjasjön står i förbindelse med varandra via Kronoby å samt via en ca 400 m lång kanal, som grävdes tvärs över Gåsören i samband med invallningen av Öjasjön. Vattnet från Larsmo-Öjasjön rinner ut i havet genom dammluckor vid Hästgrundet och Gertruds, samt via de tre fisklederna, Storströmmen, Gertruds och Bågast. Till Larsmo-Öjasjön rinner vatten från Kronoby-, Esse-, Purmo- och Kovijoki åar.

